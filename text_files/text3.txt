Pipe (канал)

Механізм каналів у Python є потужним інструментом для спілкування між процесами, який реалізований на основі сокетів.
Він доступний на всіх POSIX-сумісних системах (таких як Linux, macOS, FreeBSD, Unix) і пропонує гнучкий спосіб обміну даними між процесами.

Є декілька основних властивостей каналів:
- Канал утворюється як пара об'єктів, що представляють два кінці з'єднання. 
Це дозволяє асинхронно обмінюватися повідомленнями між процесами — один процес може надсилати дані через канал, а інший — отримувати.
- Повідомлення, відправлені через канал, зберігають свій порядок. Це означає, що повідомлення, відправлені першими, будуть отримані першими.
- Один і той самий кінець каналу не може використовуватися в декількох процесах одночасно.

Клас Pipe  модуля multiprocessing повертає парний кортеж (conn1, conn2), що складається з об'єктів Connection, 
які представляють кінці одного каналу.
Клас Pipe приймає аргумент дуплекс duplex, який за замовчуванням дорівнює True. Тоді канал є двоспрямованим, 
якщо ж duplex=False, тоді канал є односпрямованим і conn1 використовується для приймання повідомлень, а conn2 — для надсилання повідомлень.

Об'єкти conn1 і conn2 мають ряд методів, основні — це:
send — відправляє об'єкт на інший кінець з'єднання
recv — повертає об'єкт, відправлений з іншого кінця з'єднання
close — закриває з'єднання